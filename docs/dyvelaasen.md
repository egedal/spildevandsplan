Området er planlagt spildevandskloakeret.  
  
Dyvelåsen er et område beliggende i Smørumnedre med et areal på ca. 170.000 m<sup>2</sup>. Området er udlagt til udstykning af parcelhusgrunde med et omkringliggende grønt område.  
  
Der planlægges at etableret LAR-anlæg (Lokal Nedsivning af Regnvand) til håndtering af regnvand fra vej- og parkering arealer i området. LAR-anlæggene planlægges etableret med 14 regnbede, hvor vandet renses. Herefter ledes det rensede overfladevand til nedsivning i otte landskabeligt forbundne områder.  
LAR-anlæggene dimensioneres til en gentagelsesperiode på 5 år.  
  
LAR-anlæggene skal samlet set aflede regnvand fra ca. 12.000 m<sup>2</sup> planlagt bolig- og stamvej, samt parkeringsarealer. Alt vandet renses gennem filtermuld i regnbede og nedsives efterfølgende i grøfter mellem parcellerne, samt i bassiner i områdets vest- og nordlige grønne område som er anlagt i landskabelige lavninger.  
Terrænmodelleringen og den naturlige gravitation sikrer, at vandet ledes mod de grønne områder mod vest og derfra videre mod nord.  

Der etableres et regnvandslaug til håndtering af LAR-anlæggende. Du kan læse vedtægterne for regnvandslauget [her](vedtaegter.md).
  
Hver enkelt matrikel skal ligeledes så vidt muligt håndtere regnvand på egen grund.  
  
Du kan læse mere om området i lokalplan 36 [her](http://soap.plansystem.dk/pdfarchive/20_3013591_1454918758007.pdf)
