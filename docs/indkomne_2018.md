Der er kommet ét høringssvar til Spildevandsplan 2018. Herunder finder du indholdet af høringssvaret, samt administrationens bemærkninger.  

| Område    | Indhold   | Administrationens vurdering  | Konklusion  
| ------------- | ----------- | -------------------------------- | ----------  
|Dokumentform  | Kommunen har valgt en uegnet platform til at præsentere planer på. Det er ikke muligt at sammenligne en spildevandsplan med hvad der var sidst, når den er elektronisk.Der mangler væsentlige funktioner for borgeren for at kunne bruge den effektivt.<br/> 1. Der er ikke muligt at trække en samlet rapport for gældende plan.<br/>2. Det er ikke muligt at trække en samlet rapport for en historisk godkendt plan.<br/>3.	Der er ikke information på hver side omkring:<br/>a.	Hvornår siden er oprettet<br/>b. Hvem som oprettede siden<br/>c. Hvornår den sidst er ændret<br/>d. Hvem som sidst ændrede siden<br/>4. Der er ikke mulighed for at trække en versionshistorik for den enkelte side.<br/>Det er ikke mulighed for at trække en versionshistorik for hele planen med status svarende til høring og godkendelse, og evt. revisioner godkendt i løbet af perioden. | Tanken med denne type opsætning er, at gøre det endnu lettere at se, hvilke tiltag der er i høring. Frem for at skulle sammenligne to sæt spildevandsplaner, ligger alle høringsberettede ændringer i afsnittet ”Høringer”. Efter endt høring, og eventuelle rettelser efter indkomne høringssvar, vil indholdet i ”Høringer” blive indarbejdet i spildevandsplanens tekstdel.  Tidligere høringer kan ses under afsnittet ”Revisioner af spildevandsplanen”. Vi er med på at det endnu ikke er muligt at printe spildevandsplanen til eksempelvis PDF. Det arbejder vi på, og håber på at det bliver muligt i løbet af 2018. | Dette er ikke et høringsberettet punkt, og anses som et forbedringsforslag der vil blive implementeret ved fremtidige revisioner.<br/>Administrationen vil tydeligøre opsætningen med høringer og revisioner i spildevandsplanens indledning.<br/>Der arbejdes på en mulighed for eventuelt print til PDF format. |  
|Revisionsspor | Dette er en væsentlig mangel! Alle afsnit i hhv. den gældende spildevandsplan og den som er i høring er ens. Der er INGEN forskel side for side igennem hele planen. Der er derfor ikke grundlag for borgeren at kunne se og læse evt. ændringer i sammenhæng med afsnit m.v. Det er kun afsnittet her som viser forskelle: [http://beta.egelab.dk/hoeringer/](http://beta.egelab.dk/hoeringer/) | I en høringsperiode vil der ikke være nogen forskel på indholdet i spildevandsplanen, på nær afsnittet ”Høringer”. I dette afsnit kan man se, hvilke ændringer der er i høring. Vi er dog klar over, at brugen af beta.egelab.dk ikke er hensigtsmæssig, da den kan virke forvirrende. Beta.egelab.dk bruges til førstebehandling til politisk udvalg. | Dette er ikke et høringsberettet punkt, og anses som et forbedringsforslag der vil blive implementeret ved fremtidige revisioner.<br/>Som ovenstående. Det skal tydeliggøres, hvordan det fungerer med høringsafsnittet.<br/>Der skal laves en bedre løsning på brugen af beta.egelab.dk |  
|Teknisk løsning | Den valgte løsning kræver at man er på internettet hele tiden for at kunne se afsnit og sider i planen. Det har især for det som ligger under ”beta” været et tilbagevendende irritationsmoment at siderne hentes med forsinkelse eller skal reloades. | Dette kan forhåbentligt afhjælpes når det bliver muligt at printe planen, så man kan læse den offline. Det er desværre ikke muligt at give en forklaring på de oplevede udfald, ud over en langsom forbindelse. | Dette er ikke et høringsberettet punkt, og anses som et forbedringsforslag der vil blive implementeret ved fremtidige revisioner.<br/>Der skal arbejdes på en print løsning. |  
| Kommuneplan 2017 | Der er ikke noget sted reference til ændringer som hænger sammen med Kommuneplan 2017 for Egedal Kommune. Eksempelvis afsnit 2.8.4 fra kommuneplanen burde være medtaget i spildevandsplanen. | Afsnit 8.4.2 (red.) | Dette er ikke et høringsberettet punkt, og anses som et forbedringsforslag der vil blive implementeret ved fremtidige revisioner.<br/>Der skal fremadrettet arbejdes på en bedre synliggørelse af sammenhængen mellem kommuneplan og spildevandsplan.|  
| Stenløse Å omlægning | Dette projekt er et af de største indenfor spildevandsplanens området. Det virker helt forkert at der ikke er ændret på dette afsnit med den reelle status og konkrete forventninger. | Status på omlægningen af Stenløse Å har ikke ændret sig siden sidste revision af spildevandsplanen. | Dette er ikke et høringsberettet punkt, og anses som et forbedringsforslag der vil blive implementeret ved fremtidige revisioner.|  
|Stenløse Å omlægning | Når belastningen øges på Stenløse Å øges den automatisk også på Værebro Å i forbindelse med udbygningen af Egedal By. Denne tekst kan ikke stå alene. Der står direkte at en regulering skal gennemføres, da kommunen tilfører mere vand til Stenløse Å og Værebro Å som konsekvens af Egedal By.|Omlægningen af Stenløse Å er en vandløbssag, og konsekvenser herfor ligger i selve projektet. En spildevandsplan kan ikke redegøre for reguleringssager i vandløb.|Dette er ikke et høringsberettet punkt.|  
|Stenløse Å omlægning|I budgettet for Novafos står der at opgaven er ”… skabe mere kapacitet til regnvandet i Stenløse ved at omlægge Stenløse Å. Formuleringer viser klart at der skal være mere kapacitet. Det er også dermed en øgning af kapaciteten i Værebro Å – uanset hvordan vandet afledes fra Stenløse Å. Hvor er sammenhængen med oprensning og tilbageførelse til tidligere vandføringsevne i Værebro Å? Projektet med omlægning af Stenløse Å kan ikke ses isoleret som kommunen ellers tidligere har gjort. Spildevandsplanen giver ingen mening, når ikke den ses i sammenhæng med øvrige områder under Teknik & Miljø.|Omlægningen af Stenløse Å er en vandløbssag, og konsekvenser herfor ligger i selve projektet. En spildevandsplan kan ikke redegøre for reguleringssager i vandløb.<br/>Administrationen er dog helt enig i, at vi skal forsøge at bryde de grænser mellem fagområder der er realiteten i dag. Der skal være langt mere sammenhæng mellem relevante fagområder. Dette kræver en vanebrydende tilgang til planlægningen fremadrettet, og en mere fleksibel lovgivning.<br/>Det er faktisk det vi prøver på med denne spildevandsplan. Det er derfor vi inddrager beskrivelser af vandløbsprojekter og regulativer. Vi er dog stadig et stykke fra et færdigt produkt.|Dette er ikke et høringsberettet punkt, og anses som et forbedringsforslag.<br/>Der skal arbejdes videre med tanken om én samlet vandhandleplan for hele vandkredsløbet.|  
|Stenløse Å omlægning|Det er ikke nævnt i spildevandsplanen. Er det gennemført? Hvad siger målingerne? Er der overhovedet brug for at gennemføre et dyrt projekt?|Status på omlægningen af Stenløse Å har ikke ændret sig siden sidste revision af spildevandsplanen.|Dette er ikke et høringsberettet punkt.|  
|Stenløse Å omlægning|Egedal Kommune har stadig ikke kontaktet nogle af de berørte lodsejere omkring planerne. Der er ikke kommen nogen officiel information til os.<br/>Tidsplanen  viser at ”Dialog lodsejere å-forløb” er startet i 2. kvartal 2017 og kører til primo 2019. Det har intet med virkeligheden at gøre. Lodsejere har INGEN information eller kontakt modtaget fra kommunen vedr. Stenløse Å omlægningen.|Status på omlægningen af Stenløse Å har ikke ændret sig siden sidste revision af spildevandsplanen.|Dette er ikke et høringsberettet punkt.|  
|Værebro Å|Afsnittet er ikke ændret siden sidste plan. Der skal være en status på arbejdet. Der mangler link til regulativer m.v.|Fællesregulativ for Værebro Å systemet er påklaget, og afventer afgørelse i Miljø- og fødevareklagenævnet. Vi kan derfor ikke ændre på afsnittet inden en afgørelse.|Dette er ikke et høringsberettet punkt.|  
|Værebro Å|Væsentlig udeladelse:<br/>Regulativets formål er at sikre overholdelse af Vandløbsloven!<br/>… og at vandet kan ledes væk til glæde for bl.a. husejerne i Stenløse langs Stenløse Å og ”… villaejere i Tangbjerg som holder vejret hver gang det stormer”.|Fællesregulativ for Værebro Å systemet er påklaget, og afventer afgørelse i Miljø- og fødevareklagenævnet. Vi kan derfor ikke ændre på afsnittet inden en afgørelse.|Dette er ikke et høringsberettet punkt.|  
|Regler og retningslinjer|Vi er nu i 2018. Der mangler links eller en status på at dette ikke er nået i 2017 og forventes gennemført i 2018. Hvis dette stadig er hensigten? Eller er det dette: http://beta.egelab.dk/hoeringer/#indledning Hvilket igen viser at det ikke er nemt at forstå den form som spildevandsplanen er lavet på.|Første udkast til Regler og Retningslinjer er udarbejdet i 2017, og findes under afsnittet ”Høringer”.|Dette er ikke et høringsberettet punkt, og anses som et forbedringsforslag.<br/>Administrationen vil tydeligøre opsætningen med høringer og revisioner i spildevandsplanens indledning.|  
|Nedlæggelse Stenløse Renseanlæg|Linket her fører IKKE til projektbeskrivelsen som det fremgår af teksten. Det fører blot hen til det beskrivende afsnit omkring planer og perspektivperiode: http://beta.egelab.dk/plan_perspektiv/<br/>Borgeren har ikke mulighed for at finde dette nemt fra Spildevandsplanen (hverken 2017 eller 2018).<br/>Ved søgning på disse ord på kommunens hjemmeside ”stenløse nedlæggelse renseanlæg” kommer der ingen hits. Projektbeskrivelsen dukker heller ikke op, hvis man blot søger på ”stenløse renseanlæg”.|Nedlæggelse af Stenløse Renseanlæg var i offentlig høring i efteråret 2017. Efter endelig godkendelse, blev afsnittet flyttet fra spildevandsplanens perspektivperiode til planperiode.<br/>Det er korrekt at linket ikke virker hensigtsmæssigt længere, da projektet er flyttet fra perspektivperiode til planperiode.|Dette er ikke et høringsberettet punkt, og anses som et forbedringsforslag.<br/>Linket fjernes da det fremgår af teksten, at afsnittet er flyttet til spildevandsplanens planperiode.|  
|Måløv Renseanlæg|Der er ikke en ord omkring Måløv Renseanlæg i spildevandplanen. Der er i tidligere planer (før 2016) en del omtale omkring mangler på rensningsanlægget, planer omkring investeringer og omtaler omkring overløb. Det mangler helt klart i relation til en plan for spildevand i Egedal Kommune.|Enig|Dette er ikke et høringsberettet punkt, og anses som et forbedringsforslag der vil blive implementeret ved fremtidige revisioner.<br/>Der udarbejdes et afsnit om renseanlæg i spildevandsplanen.|  
|Måløv Renseanlæg|Der har over de sidste år været følgende overløb fra Måløv Renseanlæg ud i Værebro Å (se Ballerup Kommunes Spildevandsplan):<br/>•	2015: seks gange<br/>•	2016: to gange<br/>• 2017: mindst to overløb i september 2017<br/>”MR kan ikke overholde myndighedernes udløbskrav til kvælstof og regnvandsbetinget overløb på én gang per hvert andet år (n=½)”<br/>Måløv Renseanlæg har på tre år haft overløb svarende til 20 års normal drift jfr. kravene ovenfor.<br/>Dette aspekt bør være en del af spildevandsplanen.<br/>Hvilke tiltag er i gang?|Som ovenstående.|Dette er ikke et høringsberettet punkt, og anses som et forbedringsforslag der vil blive implementeret ved fremtidige revisioner.<br/>Der udarbejdes et afsnit om renseanlæg i spildevandsplanen.|  
|Måløv Renseanlæg|Der mangler information omkring plan vedr. den midlertidige ”Total N” udledningstilladelse, der udløb 1. januar 2017.<br/>Har kommunen igen givet sig selv dispensation til at udlede mere kvælstof end alle andre i Værebro Å?|Det er Ballerup Kommune der er myndighed på udledningstilladelsen til Måløv Renseanlæg.|Dette er ikke et høringsberettet punkt.|  
|Overløb|Der var i tidligere spildevandsplaner opgaver omkring registrering af overløb m.v. fra bl.a. Måløv Renseanlæg. Dette er ikke beskrevet/fulgt op.<br/>Endvidere mangler der en oversigt over hvor rensningsanlæggene i kommunen ligger, samt hvor der vil kunne ske overløb – evt. med hvilken konsekvens?|Under afsnittet Vandmiljø – Påvirkninger er der et link til Danmarks Miljøportal, hvor man kan finde de mest retvisende data der er til rådighed.|Dette er ikke et høringsberettet punkt.<br/>Et mere fyldestgørende afsnit om påvirkninger ved overløb, bliver udarbejdet og implementeret i en fremtidig revision af spildevandsplanen.|  
|Klimatilpasning|Der er ikke relation til Egedal Kommunes Klimatilpasningsplan i spildevandsplanen.<br/>Spildevandsplanen er en væsentlig del af klimatilpasning. Det virker usammenhængende at der ikke er en reference til f.eks. kommunens tanker omkring klimatilpasning. Det bør indgå i en samlet plan. Særligt fordi borgmesteren har meddelt at der skal ske tværkommunalt samarbejde for at finde løsninger på dette – herunder beskrivelse af, hvad der forventes lavet?<br/>http://egedal.lokalavisen.dk/nytaarstale-fra-egedals-borgmester-karsten-soendergaard-her-ligger-vores-fokus-i-2018-/Lokale-nyheder/20180104/artikler/701049859/1045|Administrationen er enig i, at der bør arbejdes på en samlet plan for hele vandkredsløbet. Èn samlet plan for hele Værebro Å systemet (syv kommuner) giver rigtig god mening. Dette kan dog først blive en realitet, når alle syv kommuner er enige om et sådan projekt. Dette er noget vi arbejder på, og har allerede haft første tværkommunale arbejde i gang med Fællesregulativ for Værebro Å systemet.|Dette er ikke et høringsberettet punkt, og anses som et forbedringsforslag.<br/>Der skal arbejdes videre med tanken om én samlet vandhandleplan for hele vandkredsløbet.|  
|Lov og planlægningsgrundlag|Linket fører til kommuneplanen og ikke klimatilpasningsplanen.|Klimatilpasningsplanen indgår som en del af kommuneplanen.|Dette er ikke et høringsberettet punkt, og anses som et forbedringsforslag.<br/>Teksten i spildevandsplanen gøres tydeligere omkring, hvor man finder klimatilpasning i kommuneplanen.|  
|Forsyning|Novafos er oprettet i 2017. Det bør stå at der er sket en væsentlig ændring på hvem, der står for vand og spildevand m.v. i Egedal Kommune.|Der er efter oprettelsen af Novafos ikke sket ændringer på personalesammensætningen i Egedal Kommune.|Dette er ikke et høringsberettet punkt.|  

Derudover er der kommet nogle forbedringsforslag omkring formuleringer i høringsmaterialet. Forslagene er ikke indsendt som høringssvar, men vil blive behandlet alligevel.  

Afsnit|Forbedringsforslag|Konklusion|  
----------|----------------|------------|  
Det åbne land|En ejendom kan få påbud hvis: 1. ejendommens afløbsforhold og udledning er fastlagt ==(skal der ikke står lidt mere forklarende tekst? At forholdene er fastlagt kan vel ikke alene udløse et påbud. Umiddelbart lyder det ulogisk, - dette kræver lidt ekstra forklaring)==. ejendommens udledning bidrager til forurening af det omhandlende nedstrømsliggende vandområde ==(formuleringen  er temmelig kringlet. Hvad mener man f.eks. med omhandlende? ”Nedstrømsliggende” er også et temmelig kryptisk ord)== 3. der er dokumentation for, at det omhandlede nedstrømsliggende vandområde er forurenet af spildevand i et omfang, der gør, at det i vandplanen vedtagne mål for vandområdet ikke er opfyldt|Teksten i afsnittet ændres til:<br/>"Alle ukloakerede ejendomme, herunder sommerhuse, fritidshuse, kolonihave-huse, gårde og virksomheder, som ikke er tilsluttet et fælles kloakanlæg er om-fattet af et generelt krav om rensning til et vist niveau (renseklasse). Krav om forbedret rensning stilles kun, hvis ejendommen udleder spildevand indenfor oplandet til et vandløb eller lignende der ikke opfylder målsætningen, og ejen-dommen samtidig ikke opfylder den krævede renseklasse."|  
|Olie- og fedtudskiller|Der mangler noget med kontrol og tømning|Kontrol og tømning vil, indtil vi er klar med helt klare retningslinjer, indgå i en afgørelse.|  
|Nyt spildevandsanlæg|Du kan finde ansøgningsskemaer, samt læse om de forskellige anlæg her ==(Hvis man følger linket kommer man til der hvor der beskrives spildevandsanlæg i det åbne land. Måske ikke det rigtigt link, idet overskriften og beskrivelse i øvrigt i dette afsnit antyder at der ligeså vel er tale om spildevandsanlæg generelt)==.|Teksten "Du kan finde ansøgningsskemaer, samt læse om de forskellige anlæg her" flyttes til afsnittet om det åbne land.|  
|Regnvand|Det synes lidt uklart hvornår der bliver talt om nedsivning, og hvornår der bliver talt om genbrug. Der mangler lidt beskrivelse om genbrug af regnvand i husholdningen.<br/>Egedal Kommune følger retningslinjerne i Rørcenter-anvisning 016 ==i afgørelser med for eksempel krav om (Teksten markeret med gult synes lidt kryptisk, - er faktisk ikke klar over hvad der menes med det)==|Der vil blive udarbejdet et afsnit om genbrug af regnvand i en fremtidig revision.<br/>Henvisningen til Rørcenter-anvisning 16 fjernes, da det fremgår af ansøgningsmaterialet.|  
|Bilag om Vedtægt: pkt 3.3|fordi der er risiko for overfladisk afstrømning, eller at nedsivningsanlæg ikke kan dimensioneres tilstrækkeligt, således at overfladisk afstrømning ==ikke== vil ske.==(Er det ikke en fejl at der står ”ikke” på dette sted?)==|Fejlen rettes. "ikke" slettes fra teksten.|  
